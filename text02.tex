\input macros

\beginchaptern{现成公案}{}

诸法之为佛法时节，即有迷有悟，有修行，有生死，有诸佛，有众生。万法非属我之时节，无迷无悟，无诸佛，无众生，无生无死。

佛道原本跳出丰俭，故有生灭，有迷悟，有众生与佛。虽言如是，花于爱惜而凋落，草于弃嫌而丛生。

强运自己修证万法为迷，万法进前修证自己为悟。大悟迷者为诸佛，大迷悟者为众生。更有悟上得悟之汉，迷中又迷之汉。

诸佛正为诸佛之时，毋需知觉自己之为诸佛。然则，其为证佛者，证佛而不休止。举身心见取（形）色，举身心听取音声，虽为会取，然非如镜中映影，非如水与月之喻。证一方时，另一方则暗。

所谓学佛道者，即学自己也。学自己者，即忘自己也。忘自己者，为万法所证也。为万法所证者，即令自己之身心及他人之身心脱落也。若有悟迹休歇，即令休歇之悟迹长长流出。

人始求法时，则远离法之边际；法既正传于自己时，即为本分人也。人乘舟而行，举目视岸，误以为岸移，俯视舟时，即知舟行。如是之理，乱想身心而辨肯万法，则误执自心自性为常住。如能亲归行李于个里，则可了知万法不属我之道理。

薪燃成灰，不复更成薪。虽然如是，不得见取灰后薪前。当知薪住薪之法位，有先有后；虽有前后，前后际断。灰住灰之法位，有后有前。如彼之薪燃成灰后不复再成薪故，人之死后，不复回生。然则，不言生而死者，佛法之定说也，故言不生。死而不复回生者，法轮之所定之佛转也，故云不灭。生乃一时之法位也，死亦乃一时之法位也，比如冬春。不思冬后而春，不言春后而夏。

人之得悟，如月映水，月不湿，水不破。光虽广大，映于寸尺之水，全月弥天，既映草露，亦宿一滴之水。悟不破人者，如月不穿水。人不碍悟者，如滴露不碍天月也。深者，高之份量也。时节之长短，当检点大水小水，辨取天月之广狭也。

法尚未参饱于身心，以为法已满足；法若充足身心，尚觉法之不足。如人乘船出无山之海，眺望四方，则见海唯圆形，更不见不同之相。然则大海既非圆形，亦非方形，以其海德，无有穷尽，（见）如宫殿，（见）如璎珞。唯眼所及，而见海为圆形。如彼故，万法亦然，尘中格外，虽备诸多样相，人皆只见取会取参学眼力之所及也。若欲知晓万法之家风，当知方形圆形之外，更有海德山德，无穷无尽，眼外更有世界。非但身旁如此，当知当下一念、一滴之水，亦皆如是。

鱼游水中，水无际涯；鸟飞天空，天无界限。然自昔以来，鱼不离水，鸟不离天。唯用大之时则使大，用小之时，则使小而已。如是头头无有不尽之边际，处处无不踏翻，然鸟若出天，当即死之；鱼若出水，亦当即死之。当知（鱼）以水为命，（鸟）以天为命。有以鸟为命者，有以鱼为命者。以命为鸟，以命为鱼。此外、更可进步（言之）。有修证，有寿者命者，（其理）亦皆如是。然则，倘若鱼穷究水后而游水，鸟穷究天后而飞天，则于水于天皆不得道，不得处。若得此所，则此行李随之而现成公案；若得是道，则此行李随之而现成公案。此道此所，非大非小，非自非他，非先有，亦非今现，故有如此（之理）也。

然则人若修证佛道，即得一法通一法也，遇一行修一行也。以之有处所，道通达，而所知之境之不明者，盖此知与佛法之究竟同生同参故也。切勿以得处为自己之知见，以虑知为知之。证究虽即现成，然密有未必现成；现成不必（如此）也。

麻浴山宝彻禅师用扇子，时僧来问：“风性常住，无处不周，和尚以何更用扇子。”师曰：“汝只知风性常住之理，却不知无处不周底道理。”僧曰：“如何是无处不周底道理？”时师只管使扇。僧礼拜。

佛法之证验，正传之活路，其如是也。以是常住者而言无须使扇，不用时而言有风吹者，实不知常住，亦不知风性也。风性以其常住故，佛家之风现成大地之黄金，参熟长河之酥酪。

\vskip 2pc
正法眼藏现成公案第一

是为天福元年中秋顷书与镇西之俗弟子杨光秀。

建长壬子拾勒

\endchapter
